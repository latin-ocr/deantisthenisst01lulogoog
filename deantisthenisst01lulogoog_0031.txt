20

Fortasse autem dixerit quispiam parum ad nostram rem
attinere disputationem de Antisthenis studiis Gorgianis‚
qrraudoquidem probabile esse videtur reiecisse eum rhe-
thoricam artem, curn semel Socrati se adiunxisset. Quae
sententia primo obtutu speciem veri habet. Mihi vero,
nti iam r. d. de Arnim ¹) copiose exposuit, neutiquam hoc
constare videtur. Quid, quaeso, prohibebat, quominus
Antisthenes, Socratis quamvis fidelissimus et carissimus sec·
tator, priora studia interdum forte, invito quidem magistro,
continuaverit, quum praesertim noverimus eum, postquam
Socratem sectari coeperit, tamen summa sui et confidentia
et arrogantia, poetas interpretari, perrexisse, quae ratio sane
prorsus a Socratica ratione differebat? Quid obstat, quo-
minus multa scripta philosophica ab Antisthene rhetorica
arte ornata esse suspicemur, quorum argumenta probabile
est ox colloquiis cum Socrate orta esse? Controversiae
quoque inter Isocratem et Antisthenem, plerumque e
simultatibus de quaestionibus rhetoricis ortae, satis demon·
strant, nti de Arnim recte ostendit, ne postremis quidem
aetatis annis Antisthenem priora studia neglexisse. Sed
quid plura disputo? Nonne litem dirimit, quod permultis
locis, quibus Socrates et Antisthenes colloquentes a Xeno·
phonte inducuntur etin Memorabilibus et in Symposio,
Socrates ant ironice, aut apertis verbis, Antisthenis studia
rhetorica perstringit? Quod sane Socrates non fecisset, si
Antisthenes iam prorsus studia ea dimisisset.

ltaque, etiam postquam Socratem audire coepit rhetoricam
et dilexit et exercuit.

Nec mirum, philosophus enirn, qui in omnibus disci·
plinis, in tota propemodum eruditione, ea studia summa
habuit, quae versantur in verbis recte distinguendis et
explicandis et quae pertinebant ad optimas et acutissimas
sententiarum formas inquirendas, vix firmiora auxilia
invenire potuit, quarn cquae oriuntur ex studiis rhetoricis.

Haeo omnia mihi persuadent, haud minimum tribuisse

 

